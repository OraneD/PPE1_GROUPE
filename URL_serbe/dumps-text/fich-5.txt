   #alternate

   BBC News, na srpskomPređite na sadržaj
   Ћир

   (BUTTON) Odeljci
     * Početna strana
     * Ukrajina
     * Srbija
     * Balkan
     * Svet
     * Video
     * Najpopularnije

     * Početna strana
     * Ukrajina
     * Srbija
     * Balkan
     * Svet
     * Video
     * Najpopularnije

Veštac: Ispunjavanje praznine koju je ostavila Igra prestola

   25 decembar 2019
   Henri Kevil kao Geralt

   Autor fotografije, Netflix

   „Ono što je Igra prestola uradila jeste... da je pokazala da je
   fantastika za sve i da i vi možete da se pronađete u ovom svetu."

   I Loren Šmit Hisrih se nada da će koji ožalošćeni gledaoci Vesterosa, u
   potrazi za dozom fantastike, pogledati njenu novu seriju.

   Ona je kreatorka Netfliksove serije Veštac (The Witcher) i zahvalna je
   Igri prestola što je približila ovaj žanr široj publici.

   „To više nije žanr u kom užavaju samo gikovi i štreberi", izjavila je
   za BBC.

   Veštac je zasnovan na popularnom književnom serijalu. Prati priči
   Geralta od Rivije - lovca na čudovišta koji luta Kontinentom, svetom
   prepunim ljudskog i magičnog zla.
   Henri Kevil kao Geralt

   Autor fotografije, Netflix
   Potpis ispod fotografije,

   Geralt od Rivije je isprva usamljeni lovac na čudovišta.

   Geralta glumi Supermen lično, Henri Kevil, koji se slaže da je Igra
   prestola imala veliki uticaj na svet fantastike.

   „Mislim da je utabala stazu na isti način kao što je to ranije uradio
   Gospodar prstenova. Jako sam srećan što se fantastika kao žanr češće
   pojavljuje na ekranu", kaže.

   Ali da li serija može da upotpuni prazninu koju su ostavili Tirion,
   Deneris i Džon Snežni?

   Loren kaže da su poređenja sa hit serijom neizbežna, ali da Veštac ima
   sopstveni put.

   „Često to čujemo, ali mislim da će Veštac sam stati na noge. U pitanju
   je veoma drugačija serija."

   Ono po čemu se serija ističe, smatra Loren, jeste što se u glavnim
   ulogama nalaze snažne žene.

   Tokom njegovih avantura, Geralt upoznaje moćnu čarobnicu - Jenefer od
   Vengerberga - i mladu princezu Siri. Njih glume Anja Kalotra i Freja
   Alan.
   Anya Chalotra as Yennefer

   Autor fotografije, Netflix

   Freja za BBC objašnjava da snaga Ciri leži u tome koliko je otvorena
   prema ljudima.

   „Čak i kada je to jako teško - potrebna je neverovatna količina snage."

   Loren kaže da je bilo lako uključiti tako jake likove u seriju.

   „To nije tako često u žanru fantastike u kom su oduvek dominirali
   muškarci. Ali sve ove snažne žene su već u knjigama. Stoga nismo morali
   da pravimo velike iskorake prilikom pisanja scenarija."

   „Ove žene su neverovatno moćne, jake i veoma složene."

   Zbog ovih karakteristika će šira publika stvoriti jaku povezanost, kaže
   Freja.

   „Ne morate da budete fan fantastike da biste uživali u njoj. Postoje
   ljudski odnosi sa kojima svako može da se poistoveti i da prati."
   Ciri

   Autor fotografije, Netflix

   Jedna sfera u kojoj će Veštac možda krenuti stopama Igre prestola su
   fanovi.

   „Prvi javni događaj na kom smo se predstavili bio je San Dijego Koikon
   - tu smo bačeni u vatru", kaže Freja.

   „Bilo je donekle očaravajuće", priča Anja.

   „Nikada ovo ranije nisam doživela - toliko fanova, ogromna produkcija,
   mi smo novi u ovome."

   A i dobro su startovali - Netfliks je već potvrdio drugu sezonu serije.

   Tomaš Baginski, producent serije, kaže da je ponosan na to što je
   serija stvorila, bez obzira na poređenja sa Igrom prestola.

   „Život je zabavan. Kada razmislite o svemu, čak i tokom najmračnijih
   trenutaka."

   „Posebno mi je drago jeste što smo uspeli da ubodemo to - taj
   gorko-slatki, mračni, a opet zabavni ton. Što je jedinstveno i retko u
   sferi zabave."
   Grey line

   Pratite nas na Fejsbuku i Tviteru. Ako imate predlog teme za nas,
   javite se na bbcnasrpskom@bbc.co.uk

Povezano

     * Hari Poter na trci u Mančesteru

Hari Poter i druga poznata imena
       2 oktobar 2019
     * igra o Hariju Poteru

Hari Poter: Šta donosi nova igrica
       13 mart 2019
     * Simpsonovi

Simpsonovi i rođendan - decenije nezaustavljivog smeha
       17 decembar 2019

Najvažnije

     *

Svetozar Vukmanović Tempo: „Iskreno je ostao revolucionar i to ga je možda
koštalo karijere"
       6 decembar 2022
     *

Niški hirurzi traže da besplatno rade vikendom: „Pacijenti mogu da umru
čekajući operaciju"
       Pre 6 sati
     *

Portugal silan i bez Ronalda - deklasirao Švajcarsku, Maroko šokirao Španiju
       Pre 38 minuta

Reportaže

     * U razgovoru sa Bili Ajliš: „Osećam se moćnije kad izgledam muževno”

U razgovoru sa Bili Ajliš: „Osećam se moćnije kad izgledam muževno”
       Pre 9 sati
     * setnja svemirom nasa medjunarodna svemirska stanica

Šetnja sa astronautima na Međunarodnoj svemirskoj stanici
       Pre 6 sati
     * Šta je recesija i kako može uticati na vas

Šta je recesija i kako može da utiče na vaš život
       5 decembar 2022
     * „Ovo nam je promenilo život”: U dodiru sa prirodom pomoću
       invalidskih kolica pogodnih za sve terene

„Ovo nam je promenilo život”: U dodiru sa prirodom pomoću invalidskih kolica
pogodnih za sve terene
       6 decembar 2022
     * kamp u siriji

Unutar zatočeničkih kampova u Siriji: „Nisam se pridružio Islamskoj državi.
Imao sam samo 10 godina”
       5 decembar 2022
     * žena i mačka

„Čuvamo više od 100 mačaka u kući”
       5 decembar 2022
     * lik iz metroa svetsko prvenstvo u kataru fudbal

„Lik iz metroa" postao miljenik navijača na Svetskom prvenstvu
       2 decembar 2022
     * cuvari zaveta stjuart rouds i sin

Porodica osnivača paravojske Čuvari zaveta: „Kako smo pobegli od militantne
grupe mog oca"
       2 decembar 2022
     * Reciklaža obuće

Veterinarka iz Srbije daje novi život starim cipelama
       30 novembar 2022

Najčitanije

    1. 1
       Velika bol Kristijana Ronalda i njegove partnerke
       Poslednji put ažurirano 19 april 2022
    2. 2
       Rezultati utakmica, tabele i parovi nokaut faze na Svetskom
       fudbalskom prvenstvu u Kataru
    3. 3
       Portugal silan i bez Ronalda - deklasirao Švajcarsku, Maroko
       šokirao Španiju
    4. 4
       Šest stvari koje su obeležile grupnu fazu Svetskog prvenstva u
       fudbalu
    5. 5
       Kristijano Ronaldo ide u Saudijsku Arabiju za 200 miliona evra
       godišnje, tvrde mediji
    6. 6
       Pet stvari koje treba da znate o fudbalskoj reprezentaciji
       Švajcarske
    7. 7
       Sve više Amerikanaca pribegava trajnoj kontroli rađanja
    8. 8
       Evropski derbi u četvrtfinalu: Kilijan Mbape ili Džud Belingem
    9. 9
       Preminula glumica Kirsti Eli
   10. 10
       Pomoć od 5.000 dinara za mlade: Sve što treba da znate

   BBC News, na srpskom
     * Zašto BBC zaslužuje vaše poverenje
     * Pravila korišćenja
     * O BBC-ju
     * Pravila privatnosti
     * Kolačići
     * Kontaktirajte BBC
     * AdChoices / Do Not Sell My Info

   © 2022 BBC. BBC nije odgovoran za sadržaj drugih sajtova. Pročitajte
   naša pravila o linkovanju drugih sajtova.
